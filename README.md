#VANHEMPI PROJEKTI

Tämä on toisen ohjelmointikurssin päättötyö, Mikä vaatisi paaaljon korjauksia.


# Jalkapalloliiga
Ohjelmointi 2 "Päättötyö"

Harjoitustyön saa tehdä max kahden (2) henkilön ryhmässä

Tehtäväkuvaukseen yms saattaa tulla vielä tarkennuksia!

Kaikissa tehtävänannoissa odotetaan, että ohjelma kestää käyttäjän tekemät virheet ja pystyy palautumaan niistä ilman, että ohjelma kaatuu. Suunnittele ja toteuta ohjelma niin, ettei käyttäjän tarvitse kohdella ohjelmaa silkkihansikkain. Esimerkkinä ohjelma ei saa kaatua, jos käyttäjä antaakin ohjelmalle syötteenä kokonaisluvun sijasta merkkijonon.

Valitsitpa minkä tahansa harjoitustöistä, niin seuraavat tekniikat tulee olla käytössä (perustuu tietysti kurssin sisältöön):
Tietueet
Komponenttit ja niiden tapahtumat monipuolisesti
Menut
Tiedostot eli sovelluksen on luettava tietoja tiedostosta/talletettava tiedostoon
Poikkeuskäsittelyt toteutettuna
...

Opiskelijan toiminta
 

Valitse työlle aihe annetuista vaihtoehdoista

Suunnittele ja toteuta aiheen mukainen Windows Forms (.Net Framework) -sovellus
Kommentoi koodi selkeästi, keskity kokonaisuuksien kommentointiin
Dokumentoi sovelluksesi erilliseen Word-dokumenttiin (.docx)
Arvioi oma suoriutumisesi työstä (itsearviointi)
 

Työn dokumentaatio (Word-dokumentti) sisältää:

Kansilehti (työn nimi, tekijä, päivämäärä)
Ohjelman yleiskuvaus
Käyttöohje kuvineen (ruutukaappaukset sovelluksesta)
Tärkeimmät sovellukseen liittyvät tiedostot kuvattuina lyhyesti
mikä kokonaisuus tiedostossa on, mitä sillä tehdään
Arvio työhön käytetystä ajasta
Itsearviointi
 

Itsearviossa kuvaat omaa onnistumista työssä sekä kurssin aikana oppimiasi asioita ja vertaat niitä kurssin alussa olleisiin odotuksiin.

 

Työstä palautetaan:

Moodleen ZIP-paketti, jossa on:

solution ja projektitiedostot (kaikki koodit), samalla tavalla kuin tuntitehtävien palautus
Word-dokumentti


Valitse yksi seuraavista harjoitustyövaihtoehdoista  (Saattavat tarkentua vielä)



Tee sovellus, jolla voi pitää kirjaa palloilulajin (jalkapallo, jääkiekko, salibandy) erien ja peliajan kulusta sekä pelin tilanteesta.

Sovelluksessa pystyy valitsemaan lajin ja sovelluksen asetukset tulevat lajin mukaan:

-          Jalkapallo: kaksi (2) 45 minuutin erää, otteluaika yhteensä 90 minuuttia, aika kasvaa.

-          Jääkiekko: kolme (3) 20 minuutin erää, otteluaika yhteensä 60 minuuttia, aika pienenee.

-          Salibandy (divari-tasolla): kolme (3) 15 minuutin erää, otteluaika yhteensä 45 minuuttia, aika pienenee.

Sovellus pitää kirjaa joukkueen tuloksista (voittojen määrä, tasapelien määrä, tappioiden määrä) sekä jokaisen joukkueen pelaajan pisteistä (maalien määrä, syöttöjen määrä). Sovellus myös tallentaa pelattujen pelien tiedot: joukkueet, lopputulos, pelin alkamis- ja päättymisaika (pvm ja kellonaika), maalin tekoaika. Pelaajasta tallennetaan tiedot: etunimi, sukunimi ja pelinumero.

 

Sovelluksessa valitaan ensin laji ja sitten joukkueet. Pelin aikana joukkueille voi merkitä maalit sekä pelaajille pisteet (maalin tekijä, syöttäjä). Huomaa myös, että merkittyjä tuloksia voi korjata.

Peliaika tulee voida käynnistää ja pysäyttää useita kertoja pelin aikana. Sovellus näyttää koko ajan erän keston sekä koko pelin keston. Erän aika nousee tai laskee valitun lajin mukaan. Peliaika pysähtyy automaattisesti erän tullessa pelatuksi ja erän tulos esitetään käyttäjälle. Uusi erä voidaan aloittaa, jolloin peliaika alkaa taas juosta. Pelin loputtua esitetään lopputulos ja pistetilasto.

Joukkueiden ja pelaajien sekä pelien tiedot tallennetaan tiedostoon. Suunnittele sopiva(t) tietueet tietojen tallentamiseen.

 

Pohdi sovelluksen käyttäjän (loppukäyttäjä) kannalta oleelliset ja usein käytetyt toiminnallisuudet ja tee niiden käytöstä helppoa ja intuitiivista. Huomio käyttö myös näppäimistöltä (esim. välilyönti (Spacebar) toimii play/pause -toiminnossa)!

 

Tee sovellukseen ”pikakelaus”, jotta peliaikaa voi nopeuttaa sovellusta testatessa.
